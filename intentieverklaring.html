
<H1>Intentieverklaring ‘Overal een deelfiets met één account’</H1>

<b>1. Overwegingen</b>
Deelfietsen kunnen een veel grotere bijdragen leveren aan stedelijke mobiliteit wat uit oogpunt van gemak, duurzaamheid en efficiënt omgaan met schaarse ruimte wenselijk is.
Deelfietsen worden veel aantrekkelijker voor mensen als ze eenvoudig (zonder steeds opnieuw te registreren) te gebruiken zijn, ook als fietsen door verschillende leveranciers aangeboden worden.
In opdracht van de G4 (Gemeenten Amsterdam, Rotterdam, Utrecht en Den Haag, en de VRA) het is rapport “Interoperabiliteit van deelfietsen” uitgebracht waar we graag op voortbouwen
In 2017 is onder de vlag van Tour de Force een aanzet gemaakt in de vorm van “ Open Standaard huur- en deelfietsen” waar we ook graag op voortbouwen.

<b>2. Doel</b>
Overal een fiets in Nederland met één account. Kortom een interoperabel systeem voor het huren en delen van fietsen (van verschillende organisaties/operators) gebaseerd op een decentrale samenwerking.
We willen dit in drie fasen realiseren:
In de eerste fase maken we fietsen voor de deelnemende partijen zichtbaar:
Specificaties voor fase 1: 1 april 2018
API’s operationeel:  1 mei 2018
Fase 2: eenmalige registratie (single sign on) - plan gereed: 1 juni 2018, uitvoering afhankelijk van plan
Fase 3: reserveren, betalen, slot openen -  plan gereed: 1 juni 2018, uitvoering afhankelijk van plan
Voor fase 2 en 3 streven we ernaar dat op 1 maart  2019 de reiziger met accounts van verschillende providers toegang kan krijgen tot verschillende fietsdeelsystemen (van verschillende bike-operators). Realisatie is afhankelijk van te maken plannen, deelname partijen en realiseren benodigde financiering.

<b>3. Definities</b>
De Provider beheert de relatie met de klant en zorgt dat deze een fiets kan afnemen.
De Bike-operator exploiteert de fietsten, en maakt mogelijk dat deze kunnen worden gehuurd        


<b>4. Wat we gaan doen</b>
Op basis van de bovengenoemde fasering gaan we het volgende realiseren:


<u>Technische interoperabiliteit</u>
We gaan technische koppelingen maken gebaseerd op API’ en gaan deze goed documenteren.
Bike-operators gaan de beschikbaarheid, prijsinformatie en de locatie van de fietsen, delen met deelnemende partijen.
Bike-operators gaan het mogelijk maken de huur te starten en te stoppen via andere partijen (bike-operators / providers)
Bike-operators gaan het mogelijk maken het slot fysiek open te maken via andere operators / providers.

<u>Organisatorische interoperabiliteit</u>
We kiezen voor een decentrale oplossing. Het protocol / de standaard zal wel centraal geregistreerd worden bij en openbaar gemaakt worden door een onafhankelijke partij, zo mogelijk het CROW.
Partijen die deze intentieverklaring ondertekenen kunnen acteren als operator en/of provider.
Voor fase 2 en fase 3 zullen wij afspraken maken over de bijdragen per partij en wij denken dat interoperabiliteit alleen tot stand kan komen met een bijdrage van de overheid.

<u>Juridische interoperabiliteit</>
Waar mogelijk gebruiken én creëren we open source software.
De intentieverklaring is in juridische zin geen afdwingbare overeenkomst.  
Partijen die deze intentieverklaring ondertekenen verklaren zich binnen hun mogelijkheden in te zetten voor het realiseren van de bovenstaande doelen.
 


ondertekening
Amsterdam, 29 januari 2018
